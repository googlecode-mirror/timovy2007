Bezpečnosť
Implementovaný systém v rámci štandardného zabezpečenia escapuje všetky potencionálne rizikové vstupy od užívateľa. Vďaka tomuto stupňu ochrany nie je možný potencionálny útok metódou SQL-inject(http://en.wikipedia.org/wiki/SQL_injection). 
Autori systému však pravdepodobne pozabudli pri testovaní na slabú typovú kontrolu technológie PHP. Vďaka tejto nedôslednosti je možné vykonať potencionálny SQL-inject pri pridávaní záznamu na nástenku. Stačí iba uviesť namiesto dátumu platnosti záznamu ľubovoľný string. Pri ukladaní sa táto zákernosť prejaví chybovou hláškou, ktorá obsahuje kompletný dotaz na vloženie záznamu do databázy. Vzhľadom k zvýšeniu bezpečnosti navrhujeme, aby sa dôsledne kontrolval každý užívateľský vstup a taktiež aj jeho typová správnosť.
Ďalším navrhovaným zlepšením je zakázanie zobrazovania chybových hlášok pre používateľov. Používateľ bude informovaný o chybe v aplikácii iba presmerovaním na stránku oznamujúcej, že v aplikácii nastal problém o ktorom je administrátor informovaný, prípadne bude skutočná chybová hláška zaznemená do chybového logu. Pri akceptácii tejto požiadavky, však môžu nastať problémy a zdržania pri vývoji. Preto sa ako vhodnejším riešením javí použitie konštanty (napr. DEBUG) v konfigurácii systému, ktorá bude určovať formát a spôsob ohlasovania chýb.
Okrem uvedeného problému sme v systéme neobjavili žiadne ďalšie bezpečnostné medzery. Dokonca aj ukladanie užívateľských obrázkov má ošetrené tak, aby nebolo možné na server ukladať nič iné okrem obrázkov (kritický problém by nastal, ak by bolo možné uploadovať PHP skripty).
Na zváženie nechávame zobrazovanie loginov jednotlivých absolventov do systému v module Alumni, ktorý slúži na zobrazovanie a vypisovanie informácii absolventov. V prípade vážneho záujmu totiž utočník už pozná login konkrétnej osoby do systému a môže tak bezproblémov začať brute-force útok (http://en.wikipedia.org/wiki/Brute_force_attack). 

Komunikácia
Bezprostredná forma komunikácia medzi používateľmi je možná v súčasnej dobe iba prostredníctvom emailov. Posielanie emailov je funkčné, drobná chybička je pri odpovedaní na email, keď je prednastavená hodnota komu sa pošle email samotný adresát a nie odosielateľ daného emailu. Nefunčnosť sme zistili pri nastavení forwardovania emailov systéme na skutočný email a tiež nemožnosť posielania emailov užívateľským skupinám. Tieto funkcionality spolu s vytváraním používateľsky definovaných emailových skupín odporúčame z dôvodu zvýšenia používateľského komfortu.
Na komunikáciu v rámci všetkých absolventov sa nám javí ako najvhodnejší spôsob fóra, ktorý bol aj navrhovaný avšak v odovzdanej verzii systému absentuje.

Správa práv
Z bepečnostného pohľadu schvaľujeme použitie Role-based Access Control. Určitým obmedzením môže byť nemožnosť vytvárať vlastné práva, čo však nemusí byť nedostatkom za predpokladu, že systém mať kvalitnú a predvídavo spracovanú špecifikáciu a implementáciu.
